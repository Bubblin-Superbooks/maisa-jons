<div class="leaf flex"><div class="inner justify"><p class="no-indent  ">täysihopeaisesta haarukastamme on yksi poissa — voitko ajatella mitään kummempaa, Ovidia?… Se on muuten varsin merkillistä…"</p><p>Maisa kohotti katseensa — tuon "merkillistä"-sanan vuoksi — mitähän se lieneekään tarkoittanut —</p><p>Rouva ryhtyi tutkimaan Ovidian kevättakiksi aiotussa sametissa olevia liiduttuja viivoja; hän oli hyvin jäykkä. — "Luulen, että otamme tuollaisen kauluksen, neiti Jons, — numero kolme muotilehdessä, — ja vinot taskut, paksut koristenauhat — niinkuin tuossa…</p><p>"Oletko aukaissut myöskin toisen astiakaapin laatikon, Ovidia, — olisihan se voinut joutua lautasliinojen taakse."</p><p>Ovidia käänteli ja väänteli avainta. "Sekin on aina umpilukossa, — vain hopealaatikon annetaan olla avonaisena tässä talossa… No, nyt se aukesi!"</p><p class=" stretch-last-line ">Maisa oli istunut täällä ruokasalissa eilenkin, ja harmitellut, että tuo hopealaatikko oli ollut auki, —</p></div> </div>