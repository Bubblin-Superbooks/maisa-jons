<div class="leaf flex"><div class="inner justify"><p>"Sellaistako opetetaan kadettikoulussa? Minä en ole sentapaisia, voin sanoa teille, herra kadetti; minä pyydän päästä kaikesta sellaisesta."</p><p>"Minähän sanoin vain, että te olette sievä, ja sitä te ette voi kieltää. On kai lupa sanoa niin."</p><p>"Kuuluu olevan olemassa sellainen laki, että sotilailla pitää olla viikset ensin."</p><p>"Uh, luulenpa, että juon itseni humalaan tänä iltana!"</p><p>"Älkää vain tehkö sitä, tiedättehän, että saatte siitä päänsäryn huomiseksi"…</p><p class=" stretch-last-line ">--- Kas vain sitä röyhkeätä velikultaa!… Eikö hän seisonut tuolla ovessa niin mustakiharaisena ja neliskulmaisena ja kysellyt neiti Raskilta, eikö palvelija voisi tuoda hiukan ruokaa hänen huoneeseensa, sillä hänellä oli niin hirvittävän paljon luettavaa huomiseksi. Se kuulosti niin uskottavalta, että tädin täytyi uskoa. — — Ja ennenkuin huomasikaan, oli hän jälleen nopeasti</p></div> </div>