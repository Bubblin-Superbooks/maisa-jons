<div class="leaf flex"><div class="inner justify"><p class="no-indent  ">varmaankin pudistaisi päätään sen nähdessään. Diagnosi on vaikea…"</p><p>"Niin, niin, senpä vuoksi voittekin tyytyä minun puoskaroimiseeni; — siitä tulisi kyllä varsin hieno", nauroi hän jälleen.</p><p>"Ette suinkaan nyt vain tahtone maksaa tuota teatteripilettiänne, neiti<br>Jons?" — sanoi hän yht'äkkiä uhitellen.</p><p>Kas niin, nyt Maisa oli kiikissä! — "Otan mielelläni vastaan useamminkin pilettejä", vastasi hän pakotetun iloisesti, — "oli tosiaankin niin paljon huvia ensimäisellä kerralla."</p><p class=" stretch-last-line ">"Olette kiltein nainen, minkä olen milloinkaan tuntenut, Maisa! — — Ja miten te katsotte toista silmiin. Siinä ilmenee latentti sielu… samanlainen kuin… samanlainen kuin kokospähkinän sydän. — Niin, se onkin juuri sitä —" Kielsberg seurasi vielä Maisaa tämän kiiruhtaessa portista sisään, — "mutta teissä on jotakin</p></div> </div>