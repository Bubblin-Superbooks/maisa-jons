<div class="leaf flex"><div class="inner justify"><p class="no-indent  ">vapaana ja jäälohkareet sulivat kuin märät sokeripalat…</p><p>Maisa tiesi kyllä, että ilmoitus olisi tuolla kulmassa… Hän katsoi varovasti ympärilleen ensin —</p><p>Kappaleen nimen näki jo kaukaa, mutta Maisan täytyi tarkastaa lähemmältä ilmoitusta nähdäkseen, esiintyivätkö ne kaksi, jotka olivat esittäneet Gunlaugin ja Endren osia, myöskin tänä iltana —</p><p>Hän kävelisi hiukan nähdäkseen teatteriin menijät.</p><p class=" stretch-last-line ">Oli suloista kulkea kaduilla niihin aikoihin päivästä, jolloin tavallisesti piti olla työssä. Vanha kuritushuone, jonka ohi hän joka päivä kulki, oli siinä niin suurena ja synkkänä ränstyneine, kaltevine kattoineen. Maisa ei ollut milloinkaan ennen huomannut, että se oli noin kalteva, vaikkakin hän joskus oli ollut tarkastajan luona ompelemassa… Ja sitten nahkuri Onsrudin kyltti häränpäineen, joka riippui katukäytävän yläpuolella… Vasta sen kohdalle päästyään saattoi hän aina aamuisin nähdä, kuinka paljon kello vielä oli vailla kahdeksan,</p></div> </div>