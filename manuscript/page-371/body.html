<div class="leaf flex"><div class="inner justify"><p>--- "Käsi… käsi-ompelukoneita vähittäismaksulla!" luki Jensenin muori hiukan vaivaloisesti. Ilmoituksen otsake oli siinä painettuna suurilla, lihavilla kirjaimilla.</p><p>Maisan työ pysähtyi hetkeksi ja hän kuunteli tarkkaavaisena.</p><p>--- "Ensimäisenä maksueränä kolmasosa hinnasta."</p><p>--- Vai niin… hm, vai niin… — Hän alkoi jälleen ommella —</p><p>"Tiedätkö, äiti, voisimme saada kuusitoista kruunua lipastostamme!" puhkesi Jensine innokkaana sanomaan; hänkin huomasi, mitä tämä ilmoitus merkitsi.</p><p>Maisa katsoi hätkähtäen ja epäilevänä suureen lipastoon, joka aina oli seurannut häntä läpi elämän, — ja josta hänelle oli ollut niin paljon puuhaa, kun heidän piti muuttaa… Saattoiko se nyt ehkä hankkia hänelle ompelukoneen? — Kuusitoista kruunua…</p><p class=" stretch-last-line ">"Äiti, meillä on tuskin mitään siinä", jatkoi Jensine — "muuta kuin jotain roskaa ja sitten kuppeja ja</p></div> </div>