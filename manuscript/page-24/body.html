<div class="leaf flex"><div class="inner justify"><p class="no-indent  ">olen hoikka ja notkea, minä", näytti hän ja siveli käsillään vartaloaan.</p><p>"Kuin luudanvarsi", tokaisi sisar; — "et suinkaan sinä kuvittele mitään, Arna."</p><p>"Muistahan vain, sinä Signe pieni, että Anton vertasi sinua tässä eräänä päivänä hienoon pyöreään vehnäpullaan, johon on pistetty pari pientä suloista rusinaa, ja se on niin totta, niin totta."</p><p>Maisa oli pakahtua naurunhalusta, sillä se oli tosiaankin niin totta, niin totta, — ja samat lempeät silmät ja sama tasainen tapa kuin täti Raskilla.</p><p>"Olkaa hyvä ja väistykää hiukan, neiti, niin että pääsen ompelukoneen luo."</p><p>Hän alkoi ommella huristaa pitkää saumaa, jonka hän jälleen oli harsinut kiinni.</p><p class=" stretch-last-line ">"Onko tämä kappale täältä olkapäältä", tiedusteli Signe; hän oli vetänyt tuolin luokseen ja koetteli ja sovitteli yhteen paria leikattua kangaskappaletta. —</p></div> </div>