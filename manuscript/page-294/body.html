<div class="leaf flex"><div class="inner justify"><p class="no-indent  ">aihetta, jotta en narraisi häntä."</p><p>"Millaisia suunnitelmia teillä oikeastaan on, Maisa!… Voitteko toivoa parempaa kuin kunnon käsityöläisen?"</p><p>Maisa hymyili itsekseen, — hänellä oli joka tapauksessa omat toiveensa, hänellä…</p><p>"Jollei pidä jostakin ihmisestä, niin voi avioliitosta tulla vain onneton, jos menee naimisiin hänen kanssaan" — vastasi hän vältellen.</p><p>"Tuo kuuluu aivan hupsulta, Maisa. Tämähän on niin erinomaisen hyvä tarjous; te voisitte kumpikin tahollanne ansaita rahaa yhteiseen pesään."</p><p>"Niin, huomaan kyllä, että rouvasta voi näyttää tämä aivan mielettömältä, — ja samoin Dörumeista myöskin… ja se voisi varmaankin olla varsin edullinen minulle. Mutta olen nyt koettanut ja koettanut", — Maisa puhui suoraan toivoen voittavansa myötätuntoa osakseen, — "en todellakaan oikein jaksa sietää koko suutaria"!</p></div> </div>