<div class="leaf flex"><div class="inner justify"><p>Niin, nyt oli jälleen hopeahaarukka unohdettu —</p><p>"Voitte uskoa, että se on maksanut, Maisa!" —</p><p>"Niin, mihin hintaan se nyt nousikaan, — vuori ja koristeet ja kaikki — muistatko, Ovidia? — Samettihan yksistään maksoi jo kuusitoista taalaria, — se oli viimeinen jäännöspalanen; — ja sen vuoksi alennettiin sen hintaa! — Mutta niin" — hän laski — "eikös se noussut kahdeksaantoista taalariin ja —"</p><p>"Enemmänhän se maksoi", sanoi Ovidia painokkaasti; hän katsoi tarkoittavasti äitiä.</p><p>"Mene hakemaan lasku takintaskustani."</p><p>"Kaksikymmentäyksi taalaria kolme markkaa ja kaksitoista killinkiä…<br>Niin, näettekö, sametista ei alennettukaan niin paljoa kuin luulin."</p><p>Maisa huomasi kyllä, että kankaan olisi saanut tuolla halvemmalla hinnalla ainoastaan käteismaksulla.</p><p class=" stretch-last-line ">Nyt tuli Lizzy kotiin koulusta. Hänen täytyi saada</p></div> </div>