<div class="leaf flex"><div class="inner justify"><p class="no-indent  ">lampun. Häntä seurasi hänen kuusitoistavuotinen sisarensa Arna.</p><p>"Ei, mutta seisotteko pimeässä, — kas, kun ette ilmoita, että tarvitsette valoa, Maisa! — No, miten äidin leninki edistyy?"</p><p>"Varsin hyvin, pusero on jo leikattu; luulen varmaan, että rouva voi tulla koettamaan tänä iltana sitä."</p><p>Lampun vielä heikosti valaistessa tummaa villakangasta, veti Maisa ikkunaverhon eteen ja siirsi ompelutarpeet ikkunalaudalta pöydälle.</p><p>"Teidänhän pitää jo perjantaina mennä Schoulle?" kyseli Signe.</p><p>"Niin, minä sain erikoisesti sanan, etten vain lupautuisi muualle."</p><p>"Mutta tiedättehän, että äiti tahtoo saada leninkinsä valmiiksi ja vanhan silkkileninkinsä korjatuksi."</p><p class=" stretch-last-line ">"Oi, siihen on hyvästi aikaa, neiti. Luulenpa, että ehdin vähän aloittaa myöskin Arnan leninkiä,</p></div> </div>