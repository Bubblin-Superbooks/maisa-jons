<div class="leaf flex"><div class="inner justify"><p class="no-indent  ">tarvitsee vain vetää lankaa, niin koko neulos aukeaa. Ja minulle, jonka täytyy korjata niin paljon vanhaa, on se niin vaikeaa, nähkääs —</p><p>"Jos sitten arvonnasta karttuisi vähän enemmänkin, niin käyttäisi hän sen pienen käsiompelukoneen ostoon; se ei nykyaikaan maksanut enempää kruunuissa kuin vanha oli maksanut taalareissa…</p><p>"Kunhan nyt vain joku arvokkaampi henkilö merkitsisi ensin jotakin listaan, — niin sitten kyllä jotkut työläisetkin merkitsisivät!"…</p><p>"Mutta, jollei sitä voi käyttää enää, Maisa?"</p><p>"Kyllä sitä joku voi käyttää, kunhan sitä vain hiukan korjataan, — joku, joka ompelee vain kotona omiksi tarpeikseen. — Ja, kun he näkevät, että voivat saada vain yhdellä kruunulla — kokonaisen suuren poljettavan ompelukoneen."</p><p>"Kas niin, antakaa minulle tuo listanne, Maisa!" Arna-rouva kiiruhti sisään vieden sen muassaan.</p></div> </div>