<div class="leaf flex"><div class="inner justify"><p class="no-indent  ">Maisasta!</p><p>Sitä ei voinut käsittää!</p><p>Se oli kuin solmu, jota Maisa turhaan koetti aukaista — hän nyki nykimistään sitä auki.</p><p>Niin — mutta sehän oli samantekevä, — ohi oli se nyt kuitenkin!</p><p>Maisa tapaisi Kielsbergin tänä iltana, oi, miten suunnattoman keventyneeksi tunsikaan hän mielensä! Mutta ei — hän ei sanoisi sanaakaan Kielsbergille tästä… Jos hän kysyisi, sanoisi Maisa vain, että kaikki oli jälleen muuttunut hyväksi eikä kannattanut ajatellakaan asiaa enää. — Maisa ei tahtonut näyttäytyä kurjana ja avuttomana Kielsbergin silmissä.</p><hr class="section"><p class=" stretch-last-line ">Vasta seuraavana aamuna joutui Maisa puheisiin matami Dörumin kanssa, — hän ei ollut tahtonut kysellä asiasta, sillä hän ajatteli, että matami Dörum</p></div> </div>