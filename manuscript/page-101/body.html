<div class="leaf flex"><div class="inner justify"><p class="no-indent  ">hänen vieressään ja ikäänkuin piti itsensä kauempana hänestä; hän katsoi koko ajan alas omiin jalkoihinsa…</p><p>"… Muuten, hän on oma veljeni."</p><p>"Puotipalvelijako?"</p><p>"Ei, maalarimestari."</p><p>"Niin, hän on viekas silloin, kun se tuottaa hänelle hyötyä", tiuski erittäin raivostunut ääni. Matami puheli itsekseen. "Hyi, hyi, madella tuolla tavoin talonisännöitsijän edessä. — Hyi, sanon minä", — hän sylkäisi kiukkuisena kauas lattialle… "Niin, voitte uskoa, tässä talossa on elämä hiukan kummallista, jos vain tahtoisi puhua siitä. He ovat kaikki niin hyviä ystäviä keskenään, niin!"</p><p>"Plik, plik, plik" — jälleen keskeytyi tanssi.</p><p>"Pitäkää nyt varalta, että saatte hänet puheillenne", tuli Jörstadin matami sanomaan.</p><p>Kielsberg nousi, muu ei auttanut nyt.</p><p class=" stretch-last-line ">"Entäs minun kahvikeittimeni, Sjöberg?" kysyi hän</p></div> </div>