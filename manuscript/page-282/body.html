<div class="leaf flex"><div class="inner justify"><p class="no-indent  ">"hän pyrkii itsekin eteenpäin — ja…"</p><p>"Niinhän siis myönnätte, minkälainen suhde se on."</p><p>Maisa veti henkeä ja tuli liidunvalkoiseksi.</p><p>"Hänellä ei ole ketään omaisia tässä kaupungissa… ei ketään paitsi minua, jonka hän tuntee", — sanoi hän sitten itkua niellen — "ja — että minä pidän hänestä, niin, sen minä myönnän, rouva." —</p><p>Rouva sipristi ylpeänä silmiään ja puristi yhteen pehmeitä, untuvaisia huuliaan.</p><p>"Ettehän voine vaatiakaan, että ryhtyisin tarkastelemaan kuinka paljon taikka kuinka vähän olette rakastunut häneen. Tahdon vain pyytää teitä ajattelemaan, mitä seurauksia siitä saattaa olla."</p><p>Maisa tunsi, että isku oli sattunut, hän katsoi kalpeana rouvaa silmiin, ikäänkuin tutkien ilmettä noitten pitkien silmäripsien takaa. Ääni tuli hitaaksi ja varovaiseksi:</p><p class=" stretch-last-line ">"Luuletteko todellakin, että yksikään niistä</p></div> </div>