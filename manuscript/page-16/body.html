<div class="leaf flex"><div class="inner justify"><p class="no-indent  ">niin että voitte itse nähdä, miten on asian laita", kuului lyhyesti ja torjuvasti. "Älkää vain luulko, että minä pistän nenääni joka paikkaan; minä en tule siitä köyhäksi enkä rikkaaksi."</p><p>Ei kiitos, hän ei tahtonut enempää kuin kaksi palasta sokeria.</p><p>Lena meni tarjottimineen ja Maisa istui jälleen hieman kapeahartiaisena ja työnsä yli kumartuneena, jalat pöydänjalalla, — hän oli kastunut aamulla, minkä vuoksi hän oli ottanut toisen kengän pois jalastaan, — ja oli tyytyväinen elämäänsä sekä nautti saadessaan tuota hienoa palasokeria kahviinsa.</p><p class=" stretch-last-line ">Hänellä oli kaksi pientä vilkasta, punareunaista silmää tuuhein kulmakarvoin, jotka aina silloin tällöin, kun hän vaipui ajatuksiinsa, yhtyivät kaarena rohkean nenän yläpuolella, — selvästi itsetietoisen nenän, se ikäänkuin työntyi urheana ilmaan, — ja lyhyt ylöspäin nouseva ylähuuli, joka mielellään paljasti parin hyviä</p></div> </div>