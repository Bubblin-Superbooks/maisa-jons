<div class="leaf flex"><div class="inner justify"><p class="no-indent  ">että tahtoisin nähdä monen muun ennen hirtettynä. — Jokaisella on tehtävänsä, nähkääs, ja luulen, että taivas on aivan erikoisesti asettanut minut huolehtimaan siitä, että muuan Baard Kielsberg pääsee eteenpäin maailmassa.</p><p>"Ja niin täytyy taistella ja rehkiä ja koettaa ottaa asia sen iloisimmalta puolen."</p><p>Maa tuntui vajoavan Maisan alla; tuo oli ilkeätä iloa.</p><p>"Sanokaahan, neiti Jons, eikö mielestänne Tranemit tarvinneet hiukan läksytystä."</p><p>"Ky-yllä."</p><p>"Menkäämme pääasiaan, he ovat olleet masentuneita kauemminkin kuin puolen viikon ajan, — ja te olette elänyt ja iloinnut niin kauan. Olkaamme tyytyväisiä kumpainenkin."</p><p>Nyt ei Maisa voinut vastata enää, sillä kyyneleet olivat tunkeutumaisillaan esiin.</p><p class=" stretch-last-line ">"Ei suinkaan siinä mielestänne ole mitään</p></div> </div>