<div class="leaf flex"><div class="inner justify"><p>Hän oikaisi itseään jännittyneenä; — ovikello soi ja ulko-ovi aukeni.</p><p>"Onko ketään kotona, Lena?" kuului kotoisesti ja tuttavallisesti, — "rouva — joku neideistä?"</p><p>Ääni hukkui osittain meluun; rämisi niin, että ruudut helisivät, raskasta kuormaa ajettiin tukkukauppiaan portista sisään.</p><p>"Ovatpa kylläkin, herra kaupunginviskaali, — kaikki ovat kotona; — ja neiti Sundt tuli myöskin tänne" —</p><p>"Va-i ni-in?"</p><p>Kuulosti siltä kuin hän olisi jäänyt seisomaan ja miettimään pitikö hänen mennä sisään vai ei.</p><p>Kaikkiapa sitä kuuli!… Maisa loi aivan hämmästyksissään silmänsä kattoon ja antoi olkapäittensä ja käsiensä vaipua veltosti alaspäin.</p><p>Hui, nyt tuo Lena jälleen melusi pannessaan ruokapöytää kokoon! Hän teki kiivaan liikkeen.</p><p class=" stretch-last-line ">No niin, olisipa varsin hauskaa nähdä, oliko</p></div> </div>