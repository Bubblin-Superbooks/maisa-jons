<div class="leaf flex"><div class="inner justify"><p>Ja torilla tuli Hansen lihapuodeista. Hän istuutui ja alkoi laskea rahojaan vetäen niitä esiin paksusta lompakostaan; — sanottiin, että hän tahtoi näyttää suurelliselta.</p><p>Siltakadun kulmassa vaihdettiin vaunua. Kokonainen seurue hienoa väkeä seisoi odottamassa, — sekä rouvia että neitejä, — heidän piti varmaankin mennä johonkin vieraisille.</p><p>Matami Ellingsen ryhtyi jälleen siistimään ja silittämään Jensinen<br>takkia ja hattua. Hienoa nenäliinaa, jota hän tuskin oli näyttänytkään<br>Solbergin keittiössä, käytti hän nyt puhdistaakseen ja vilvoitellakseen<br>Jensineä.</p><p class=" stretch-last-line ">Hän istui ja kuunteli heidän puheluaan, saattoihan olla, että hän tunsi vanhastaan perheen, jonka luo heidän piti mennä — ja myöskin sen toisen perheen,</p></div> </div>