<div class="leaf flex"><div class="inner justify"><p class="no-indent  ">kultaneulalla ja hienot kalvosimet. Ehkä hän ottaisi sen punaisen ripsireunaisen kaulaliinansakin, tai ehkä oli hienompaa ja yksinkertaisempaa olla ilman. Tukka piti kähertää ja asettaa chignon-malliin, — oi, hänestä tulisi hirvittävän hieno! Oli ollut puhetta siitäkin, että he kutsuisivat kesteihin joitakuita kisällejä ja Ellingin, niin että voitaisiin tanssia illalla…</p><p>Ludvig istui ja haukotteli, niin että se lopulta uhkasi aivan tarttua…</p><p>… "Mustaanmereen Dniepr ja Dniester, Dniepr ja Dniester, Dniepr ja —"</p><p>Hän takoi ja takoi päähänsä: "Dniepr ja — ja"</p><p>"Kunhan se vain lopuksi ei menisi aivan umpilukkoon", virkahti Maisa.</p><p>Ludvig katsoi häneen vihaisesti.</p><p>… "Jäämereen Viena, Itämereen Väinäjoki eli Dyna, Väinäjoki —<br>Väinäjoki — Dyna… Itämereen Väinä —"</p></div> </div>