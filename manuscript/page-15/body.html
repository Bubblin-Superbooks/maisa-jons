<div class="leaf flex"><div class="inner justify"><p>"Kuulkaas, Lena, sulkekaa vain tarkkaan eteisen ovi; olin kuulevinani, että se narisi avonaisena, kun se lähti pois, joka oli siellä sisällä."</p><p>"Herra Torp? — Ei hän lähtenyt, hän meni sisään kamariin."</p><p>"Vai niin — hän se siis oli. Luulin, että se oli se vaaleahiuksinen ylioppilasnulikka, joka kulkee täällä ja tekee pilaa ja kujeilee."</p><p>"Hän ei enää tulekaan tänne."</p><p>"Vai niin!" — Maisan pienet, pirteät silmät tarkastivat Lenaa. — "Vai nii-in, — vai nii-in." Hän maiskutti huulillaan, sill'aikaa kun hän piti neulaa päivää vasten saadakseen langan silmään, ja Lena näki kyllä, että Maisalla oli omat ajatuksensa asiasta.</p><p>"Te ehkä uskotte, että hän on kosinut neitiä. Luulen kyllä, että ihmiset puhuvat sellaista, niillä on niin paljon huolta toisten asioista."</p><p class=" stretch-last-line ">"Minä en edes muista hänen nimeänsäkään, Lena,</p></div> </div>