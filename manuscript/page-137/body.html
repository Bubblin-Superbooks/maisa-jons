<div class="leaf flex"><div class="inner justify"><p>Maisa ei voinut olla nauramatta, ympärillä tömistettiin jalkoja ja huudettiin.</p><p>"No, enkös sanonut, että tämä olisi hauska kappale!"</p><p>"Sellaista hullutusta!"</p><p>"Sanokaapas, eikö Endre, sulhanen, ole kekseliäs mies."</p><p>"Enpä todellakaan voi itkeä tämän vuoksi", hymyili Maisa, "minua ei kuitenkaan tarvitse viedä ulos siitä ovesta, josta puhuitte."</p><p>"Emme ole vielä päässeet loppuun, neiti Jons."</p><p>Ei, tosiaankin näytti siltä, sillä nyt hänet sidottiin ja vietiin pois.</p><p class=" stretch-last-line ">Maisa katsoi alas, näkisikö hän ketään tuttavaa teatterissa. Oli vain vähän väkeä näin sunnuntai-iltana alhaalla permannolla ja alimmissa aitioissa, mutta ylemmät penkkirivit olivat täynnä. Alhaalla näki hän Torkild Heibergin ja kauempana toisella puolen Arnan iloisen ylioppilas Schoun, joka seisoi toinen käsi</p></div> </div>