<div class="leaf flex"><div class="inner justify"><p class="no-indent  ">säkkikangas; Maisa olikin niin usein nähnyt sen pistävän esiin yläpuolella sileätä luunappia, joka riippui ja roikkui langan varassa. — Niin, nyt se ainakin neulottaisiin lujasti kiinni!…</p><p>Ja helmapuolen vuori… taskut repeytyneet… reikiä kummassakin! —</p><p>Miten mielellään Maisa olisikaan uusinut kaikki…</p><p>Hän veti lipaston laatikot auki etsiäkseen vuorikangaspalasia. —<br>Olisipa vain neiti Jensenin puoti nyt ollut auki…</p><p class=" stretch-last-line ">Mutta hän käyttää kaikki palaset, mitä vain löytäisi… Dörumin matami oli aivan oikeassa sanoessaan, ettei ollut ketään, joka olisi auttanut häntä ja huolehtinut hänen vaatteistaan… Eikä hänellä enää ollut omaisiakaan siellä kaukana Nordlandissa, niin oli hän kerran itse sanonut… ja kertonut myöskin, että ne viisisataa taalaria, jotka hän oli saanut isänsä perintöä, — tämä oli myöskin ollut lääkärinä siellä pohjoisessa, —</p></div> </div>