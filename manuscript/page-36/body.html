<div class="leaf flex"><div class="inner justify"><p class="no-indent  ">kiinni, oli vain viimeinen häilyvä toivo jäljellä.</p><p>"Herra jumala, kuinka te ette ole huomannut ottaa sisään päällysvaatteita, Lena!" kuului rouvan hiukan väsynyt, valittava ääni, — se kuulosti aina siltä kuin olisi talossa ollut jokin pieni suru.</p><p>Jos hän nyt vain tulisi sisään, niin olisi Maisan käytävä rohkeasti asiaan.</p><p>Mutta toiset kuuluivat jo kiireesti tulevan jättäen ovet auki jäljessään.</p><p>Rouva Tranem tuli lempeänä ja hienona ja koristeltuna sisään ja ojensi käsivartensa Maisaa kohti, tämän piti neuloa hansikkaannappi kiinni.</p><p class=" stretch-last-line ">"Antaisinpa jotakin, jos tietäisin menevätkö Scheelit tai Heibergit tänä iltana teatteriin, Signe", sanoi rouva hiukan miettivästi. Nuo hienot silmäluomet olivat painuneina vieläkin harvinaisen kauniitten silmien yli ja valkea, hieno, untuvanpehmeä iho näytti olevan hyvin säilynyt ja huolellisesti hoidettu haalean veden ja paljon</p></div> </div>