<div class="leaf flex"><div class="inner justify"><p class="no-indent  ">siltä kuin kulkisi ja laahaisi perässään ikävää, raskasta arkipukua. Siksi se ei mielestäni sopisi Signellekään", uskoi hän hiljaa Maisalle.</p><p>Rouva oli nyt palaamaisillaan takaisin ensimäiseen mielipiteeseensä — "on tosiaankin jotain niin sievää ja raikasta tuossa hyvin pieniruutuisessa kankaassa. Ja sitä otammekin, vai mitä arvelette, Maisa; — tai ehkä odotamme siksi kunnes Signe tulee…"</p><p>"Mutta minun leninkini pitää valmistua sunnuntaiksi", kuiskasi Arna. —<br>"Sen pitää, sen pitää, kuuletteko."</p><p>"Kunhan vain äitinne ei tahtoisi minua ensin ompelemaan Signe-neidin leninkiä."</p><p>"Koettakaa järjestää asiat niin, että minun leninkini ommellaan ensiksi. Kuulkaa, sen täytyy valmistua sunnuntaiksi, Maisa… Trina, minä ja Jaakko Schou menemme silloin luistelemaan Ladegaard-järvelle. Mutta ette saa puhua siitä kenellekään, — kuuletteko!"</p></div> </div>