<div class="leaf flex"><div class="inner justify"><p class="no-indent  ">Hohhoi!" — Elling istui uneliaana, juotuaan kaiken päivää, nyrkki paksussa mustassa tukassaan ja katsoi alas pöytään. Matala, synkännäköinen otsa oli tummissa rypyissä ja kulmakarvat yhteenpuristettuina.</p><p>Hän antoi molempien nyrkkiensä vaipua alas pöydälle…</p><p>"Hoh-hoi! — kun vain pääset lentämään häkistä, niin olet niin perin onnellinen."</p><p>"Etkö tahdo jotain syötävää, ennenkuin panet maata, — täällä kaapissa on vielä eilistä lientä."</p><p>"On kovin ystävällistä kysyä niin, — he he. — Ei kiitos. — — — Minä tässä istun ja mietiskelen, kun on semmoista miettimistä, niinkuin onkin — niin —"</p><p>"Ooh, voisit sen sijaan tehdä töitäsi, Elling", sanoi Maisa kärsimättömästi — "niin tekisit jotain hyödyllistä, — ja minun ei tarvitsisi valehdella ihmisille ja nähdä vihaisia kasvoja sinun ollessa poissa työpajasta!"</p><p class=" stretch-last-line ">"Minähän vain kysyn, miksi niin teit?" — toisti mies</p></div> </div>