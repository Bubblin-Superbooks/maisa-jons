<div class="leaf flex"><div class="inner justify"><p class="no-indent  ">hiipien vievän postisäkin Endren taloon!</p><p>"Nyt he varmaankin ovat jo aikaa sitten menneet naimisiin", — laski<br>Kielsberg leikkiä, — "ja ovat hirmuisen onnellisia!"</p><p>Maisa heitti päätään taaksepäin, häntä ei lainkaan haluttanut antaa tehdä pilaa itsestään.</p><p>"Niin, niin, siinä nyt näette, neiti Jons — tulitte kuitenkin ulos siitä ovesta, josta ette luullut tulevanne."</p><p>Oh, oli hän ennenkin nähnyt näytelmäkappaleita, huomautti Maisa lyhyesti. Äänen sävy oli loukkaantunut.</p><p>"Niin, olisinpa todentotta antanut paljon, jos olisin voinut päästä ulos jommastakummasta noista ovista."</p><p>Maisan kasvot saivat omituisen ilmeen. Kielsberg tarkoitti varmaankin, että hänenlaiselleen näytelmä oli kyllin hyvä.</p><p>"Mutta onhan teillä ollut hauska?" kysyi Kielsberg innokkaasti.</p></div> </div>