<div class="leaf flex"><div class="inner justify"><p>Suutarin lopetettua kiirehti Kielsberg Maisan luo saadakseen lopun tanssista.</p><p>"Lopun tanssista? — enpä tiennyt jääneeni velkaa teille, herra ylioppilas." Taaskaan ei Maisa voinut olla ihmettelemättä, miksi Kielsberg oli tullut tänne.</p><p>"Tanssiessanne äsken tuon nuorukaisen kanssa olitte yhtä kiintynyt jalkojenne tarkasteluun, ettekö siis mitenkään voi antaa niiden olla olojaan."</p><p>"Teen niinkuin tahdon."</p><p>"Saadaanpa nähdä —"</p><p>Soitettiin polkkaa hanurilla.</p><p>Mutta eihän noihin nenälaseihinkaan voinut katsoa. Maisa silmäili otsaa ja sitten vähän sivuun ja jälleen kaulaliinaa ja hartioita; eipä tuo takki ollut kehuttava, kaulusta olisi sietänyt korjatakin.</p><p>"Nyt sanon jotakin teille, neiti Jons, joka parantaa teidät jalkaviasta, — sillä tiedättekö, opiskelen lääketiedettä…"</p></div> </div>