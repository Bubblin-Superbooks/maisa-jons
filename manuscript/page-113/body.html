<div class="leaf flex"><div class="inner justify"><p>"Entäs köyhyys sitten, Sjöberg", huusi suutari; — "puhu siitä."</p><p>"Niin — köyhyyttä on paljon maailmassa, sitä riittää kuinka monelle tahansa, riittääpä vain —"</p><p>Talonisännöitsijä pudisti päätään, ja Dörum murisi:</p><p>"Köyhyydestä ja kurjuudesta saamme kaikki tarpeeksemme."</p><p>--- Tuo Elling, jonka kanssa Maisa tanssi ja joka aina oli tiellä ja hyöri ja pyöri hänen ympärillään, kun Kielsberg olisi tahtonut puhella Maisan kanssa, oli suutari, sen huomasi kaikesta, ei ainoastaan hänen tavastaan heiluttaa kyynärpäitä. Musta tukka riippui raskaasti otsalla, ja tiheä rivi pieniä hampaita puraisi varmaan joka päivä suutarinlankaa ja sylkäistä ruikutteli. Muuten näytti hän kelpo pojalta… Hänen ryhtinsä oli joustavan voimakas — ja miten innokkaalta hän näytti — Maisa ikäänkuin koko ajan pani vauhtia tuohon töllikköön…</p></div> </div>