<div class="leaf flex"><div class="inner justify"><p>Maisan tarkkaavainen kasvojenilme osoitti hänen ymmärtäneen. —</p><p>Tuntui niin oudolta tänään kuulla puhuttavan rakkaudesta. Hänen ajatuksensa olivat vielä eilisillan kappaleessa ja kohta toisensa perästä palasi hänen mieleensä. Hänen täytyi saada puhua jonkun kanssa siitä:</p><p>"Voitteko uskoa, Arna-neiti, että olin eilen illalla teatterissa katsomassa 'Kosintaa'", kertoi hän.</p><p>"Vai niin, Gunlaugia!" nyökkäsi Arna — "me näimme sen jo perjantaina."</p><p>"Niin Gunlaugia. Aluksi näytti se pelkältä ilveilyltä, mutta lopulta se oli varsin vakava."</p><p>"Eniten itkin heidän sanoessaan toisilleen jäähyväisiä vankilassa", uskoi Arna.</p><p>"Varmaan on joskus elämässäkin voinut käydä samalla tapaa."</p><p>"Niin —, olen varma siitä. Kunhan vain…"</p></div> </div>