<div class="leaf flex"><div class="inner justify"><p>Sundbyn Maren oli kaatumaisillaan, oli täysi työ päästä pois tieltä.</p><p>"Kasvonne eivät juuri ole minkäännäköiset teidän katsoessanne tuolla tavoin alas; — tulee aina mieleen silloin neula ja lanka."</p><p>Nyt Maisa hätkähti ja katsoi vihaisesti häneen.</p><p>"Mutta — kas niin… ei haittaa, vaikka olettekin vihainen — kuinka vihainen olettekin! — kunhan vain jotain ajattelette, niin kasvonne ovat aivan unohtumattoman hauskat, — näettekö, ilme muuttaa ne kokonaan."</p><p>"Jättäkää jo tuo! — Ei kukaan voi mitään ulkonäölleen…"</p><p class=" stretch-last-line ">Maisa oikaisi itseänsä vähän. Ei ollutkaan enää niin vaikeata katsoa tuota lämmintä otsaa nenälasien yläpuolella ja pehmeätä, paksua, tummaa tukkaa. Ei ollut vaikea nähdä, että hän oli opiskeleva. Ja sitten hän piti kiinni vyötäröstä ja vei niin taitavasti, että he</p></div> </div>