<div class="leaf flex"><div class="inner justify"><p>Huh, ompelukone oli kerrassaan ilkeä tänään, lanka katkesi yhtämittaa.</p><p>"Valmistuuhan leninkini sunnuntaiksi — vai mitä, Maisa?" huusi Arna — "silloin menen Norumeille."</p><p>"Ethän toki, Arna. — Olet jo liian suuri mennäksesi sellaisiin pikkutyttöjen kesteihin koulutoverien luo", väitti rouva.</p><p>"Mutta hehän pyytävät minua sinne alinomaa!"</p><p>"Etkö ymmärrä, Arna, että sitten meidän taas vuorostamme täytyy pyytää kauppias Norumin pikkutyttöjä tänne."</p><p>"Niin, niin —"</p><p>"Mutta sitä emme voi tehdä."</p><p>"Enkö enää saa olla yhdessä Trinan ja Julian kanssa?" kysyi Arna harmistuneena.</p><p class=" stretch-last-line ">"Saat kyllä käydä kävelemässä heidän kanssaan ja puhella aina, kun sattumalta tapaatte toisenne. Mutta meillä on niin paljon uusia velvollisuuksia seuraelämään</p></div> </div>