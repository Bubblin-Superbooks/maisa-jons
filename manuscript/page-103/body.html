<div class="leaf flex"><div class="inner justify"><p class="no-indent  ">oli vaikeaa pitää paikkaansa; siellä kuljettiin alinomaa ovissa edestakaisin.</p><p>"Kahvi —?"</p><p>"Niin, kahvinkeittokoje, jonka piti olla valmiina varhain huomisaamuksi", muistutti Jörstadin matami. Sjöberg pudisti päättävästi päätään ja ojensi kätensä viekoittelevaa punssilasia kohti.</p><p>"En minä ole saanut mitään kahvinkeittokojetta."</p><p>Hän tirkisteli kauan ja ajattelevasti kirkkain, sinisin silmin Kielsbergiä samalla kuin ryypiskeli lasin tyhjäksi. Ilme kävi yhä ivallisemmaksi: — "Jokin kahvikeitin… teillä? — hoh!" puhkui hän. — "Ja sitten tulette tänne…" Ilme tuli jotenkin epämiellyttävän tutkivaksi.</p><p>"Mutta onhan se kai lähetetty teille, mitä?" sanoi Kielsberg harmistuneena.</p><p class=" stretch-last-line ">"Sanokaa vain, kuka sen vei hänelle, niin hän kyllä muistaa", arveli<br>Jörstadin matami. "Parasta on, että Tilla puhuu hänen</p></div> </div>