<div class="leaf flex"><div class="inner justify"><p class="no-indent  ">sitten tietävän mitään!"</p><p>"Onko äiti sisällä, Lizzy?" kysyi Fina keittiönovelta. Ei milloinkaan ollut. Maisa nähnyt sitä ihmistä kelvollisesti puettuna, — hän oli aina yhtä likainen ja huolimaton. "Sano, että päällystakkiliikkeen mies on jälleen täällä laskuineen… Rakas, hyvä Lizzy, kiiruhda, maitovellini palaa pohjaan keittiössä."</p><p>"Äh, — sano, ettei isä ole kotona!"</p><p>"Ei, äiti saa kyllä itse tulla puhumaan hänen kanssaan, — häntä on käsketty tulemaan lauantaina." Fina kiiruhti jälleen pois.</p><p>"…Uh, näitä kahta siunattua, viimevuotista takkia", huokasi rouva mennessään huoneen läpi. —</p><p class=" stretch-last-line ">"Eikö pikkutyttöjen huonetta ole vielä siistitty, Fina?" kuului kärsimättömästi ovesta rouvan tullessa jälleen sisään — "tiedättehän, että Maisan täytyy päästä johonkin täältä, kun ruvetaan pöytää kattamaan. — Voitte kyllä koota työnne ja asettua sinne, Maisa, vaikkei</p></div> </div>