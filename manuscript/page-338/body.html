<div class="leaf flex"><div class="inner justify"><p class="no-indent  ">edessään, kuppeja kuivaamassa ja asettamassa tarjottimelle.</p><p>Ky-yllä, rouva oli kyllä kotona; mutta —</p><p>"Olen matami Ellingsen, olen ennen ommellut rouvan vanhempien luona…"</p><p>Palvelustyttö katsoi hiukan epäröiden häntä ja tuota koreasti puettua lasta.</p><p>"Sanokaa vain, että täällä on Maisa Jons, niin tietää rouva kyllä, kuka olen."</p><p>Matami Ellingsen seisoi yhä palvelustytön järjestellessä kuppeja tarjottimelle ja ottaessa kiiltävän kahvikannun hellalta. Hänestä tuntui ikäänkuin hän ja lapsi olisivat tiellä, kunnes palvelija vihdoinkin vei sisään tarjottimen.</p><p>Hän silitti ja siisti jälleen Jensineä ja katsoi ympärilleen kirkkaan kiiltävässä keittiössä kattilan poristessa tulella.</p><p class=" stretch-last-line ">Tuo suurellinen, hieno palvelijatar ei ollut edes</p></div> </div>