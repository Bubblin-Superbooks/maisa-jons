<div class="leaf flex"><div class="inner justify"><p>Maisa huomasi hänen olevan levottoman siitä, ettei takki tulisikaan valmiiksi aamupäivällä; — hän oli mennyt isoäidin luo; — ja tuli hetken perästä takaisin tuoden muassaan palasen vanhaa kukikkaista, villaista kultakirjokangasta ja silkkivuoria.</p><p>"Tästä saat ommella takin Rosalle, Maisa; — pyysin ensin täti<br>Raskilta, mutta hän on tänään niin kuuro, ettei hän ymmärrä mitään."</p><p>"Tuo tänne se; — ja nukke myöskin. Se saa olla nyt kotiompelijan luona sillaikaa kun sinä leikit."</p><p>Ompelija-Maisa jäi kuitenkin istumaan molemmat kädet sylissään, ja kesti kauan ennenkuin hän alkoi —</p><p class=" stretch-last-line ">Hän tuijotti kankaaseen… Kas, sehän kuului pariisilaistakkiin!… Eikö hän tuntisi sitä… sitä, jota hän ompeli tuona iltana, — nyt siitä oli jo enemmän kuin kaksikymmentä vuotta… Tuona iltana, jolloin hän vapisi ikäänkuin olisi henki ollut kysymyksessä, niin</p></div> </div>