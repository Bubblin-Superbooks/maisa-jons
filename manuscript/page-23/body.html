<div class="leaf flex"><div class="inner justify"><p class="no-indent  ">ennenkuin lopetan ylihuomenna työni; se käy kuin tanssi, kun on ompelukone. On ollut puhetta, että Brandtit myöskin hankkisivat sellaisen; mutta asessorin mielestä on kaksikymmentäkahdeksan taalaria aika paljon rahaa; hän arvelee niitten pian halpenevan."</p><p>"Mutta minä sanon teille, Maisa, että sen täytyy istua hyvin", ryhtyi Arna puhumaan; — "en ole milloinkaan saanut mitään kunnollista leninkiä, mustaa ripillepääsyleninkiäni lukuunottamatta, ja sitä te ette neulonut."</p><p>"Oh, saan sen kyllä istumaan; nythän teillä on jo vähän vartaloa; — ennenhän oli aivan kuin olisi ripustanut riuvun ylle vaatteet."</p><p>"Niin — ennen — niin; mutta nyt" — — Hän oikaisi itseään ja työnsi hartioitaan taaksepäin.</p><p>"Niinpä niin, näen kyllä, että alatte tulla neidiksi."</p><p class=" stretch-last-line ">"Pyydän vain, ettette leikkaisi väärin ja kuvittelisi, että minulla on samanlainen vartalo kuin Signellä, minä</p></div> </div>