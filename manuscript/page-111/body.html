<div class="leaf flex"><div class="inner justify"><p>"Minäkö?"</p><p>"Ni-in, — juuri te — olen pannut sen merkille."</p><p>Taaskin he olivat joutuneet tungokseen, josta täytyi koettaa selviytyä.<br>Muutamin nopein kääntein pääsivätkin he väljemmälle.</p><p>"Minkä vuoksi tanssitte noin koukussa ja katsotte alas ikäänkuin kaivoon, kun kerran on niin somat silmät katsoa ylöskin. Nythän te näytätte vain hiuksenne…"</p><p>"Tuon olisitte voinut sanoa ennenkuin pyysitte minut tanssiin, niin olisitte kenties saanut vastauksen puheeseenne."</p><p class=" stretch-last-line ">"Oletteko vihoissanne — todellakin?… Oh, älkää viitsikö. Minun tietääkseni rehelliset ihmiset katsovat aina toisiaan silmiin. — Ja muuten, voittehan kysyä Schouilta tai minkänimisiä ne nyt lienevätkään, — niin saatte kuulla, että he aina tekevät sillä tavoin… katsokaas nyt, — kun minä käännän pääni itään, niin te käännätte länteen, — niinkuin me olisimme hirveän kaukana</p></div> </div>