<div class="leaf flex"><div class="inner justify"><p>"Hyvää iltaa, neiti, — oletteko ulkona kävelemässä?"</p><p>Anton Tranem siinä oli. Mutta ääni kuulosti niin kummalliselta, että<br>Maisa lyhyesti vastasi tervehdykseen ja kiiruhti pois.</p><p>Vähän sen jälkeen meni hän viistoon yli kadun toiselle puolen. — Tuon ilkimyksen käytös suututti häntä.</p><p>Maisa kiiruhti poispäin. Parasta mennä kotiin ja panna maata.</p><p>Tavallisesti hän viikolla iloitsi suuresti seuraavasta pyhäpäivästä; — mutta oikeastaan ei hänellä ollut koskaan mitään hauskaa sunnuntaisin; arkipäivät olivat miltei paremmat, niin paljon kuin pitikin rehkiä ja ponnistella.</p><p>Mutta olisihan hän kenties voinut olla teatterissa tänä iltana, jos vain olisi tahtonut.</p><p class=" stretch-last-line ">--- Olipa hyvä, että Elling oli poissa Maisan tullessa kotiin. Dörumit istuivat nyt yksinään ja söivät</p></div> </div>