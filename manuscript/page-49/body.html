<div class="leaf flex"><div class="inner justify"><p>… "Ajattelin vain, että nyt ehkä palaatte kotiin kaupungista."</p><p>Nyt piti vain olla olevinaan niinkuin ei kuulisi lainkaan.</p><p>"Vakuutan teille, neiti, ettei tässä ole mitään vaaraa. Sehän oli vain peräti viaton kysymys, joka ei millään tavalla voi loukata teidän kainouttanne. Tahdoin vain tietää, voisitteko sanoa minulle, missä on numero 153 Grönlandin tien varressa."</p><p>Mutta hyvä isä… eikö tuo pahus ollut ottanut selvää juuri sen talon numerosta, jossa hän asui!</p><p>"Ellefsenin talo?… kauppapuoti alakerroksessa — ja avonainen pihanportti?"</p><p>Maisa kulki niin reippaasti kuin suinkin osasi, mutta vieras pysytteli hänen vierellään. Sitten kysyi mies yhtäkkiä:</p><p class=" stretch-last-line ">"Ehkä täällä on jossain kuuromykkäinkoulu?" Nyt hänen täytyi nauraa, mutta hän levitti sateenvarjon auki</p></div> </div>