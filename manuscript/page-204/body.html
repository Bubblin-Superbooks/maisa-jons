<div class="leaf flex"><div class="inner justify"><p class="no-indent  ">sunnuntaisin, he istuivat kotona, suku kokoontuneena heidän ympärilleen…</p><p>Ulkona alkoi kylmetä nyt jälleen iltapuolella…</p><p>Maisa saattoi hyvin kulkea vielä pienen matkan alaspäin, sitten hän käännyttyään takaisin tulisi ikäänkuin vasten koko virtaa, ihmisiä, jotka aikoivat teatteriin.</p><p>Oli hauska katsella kreivi Wedelin toria näin sunnuntaisin, kun ei ollut muuta tekemistä siellä kuin maleksia mukavasti ohi; — huomenaamulla aikaisin oli jälleen mentävä Kalnaeseille valmistamaan Ovidian takkia.</p><p>Maisa käveli jälleen linnan ympäri ja päätti mennä kotiin teatterin ohi.</p><p>Jotkut, jotka olivat viimeisen kerran yrittäneet luistella, tulivat nyt pois luistimineen, ja ulkona railossa pyrki mustaa savua suitseva hinaajahöyrylaiva jääpalasten seassa eteenpäin.</p></div> </div>