<div class="leaf flex"><div class="inner justify"><p class="no-indent  ">ennenkuin näemme, ettei sitä löydy…"</p><p>Maisa kiehui harmista ja hän ompeli varsin kiihtyneenä.</p><p>"Tiedätkö, mihin panimme koristukset ja napit, kun tulimme eilen kotiin, Ovidia? — Nehän olivat kankaan mukana —"</p><p>"Etkö sinä ottanut niitä, äiti?" —</p><p>"Kyllä, odotas — piilotin ne makuuhuoneeseen nurkkahyllylle seinäverhon taakse."</p><p>"Mitä pidätte tästä silkkivuorista, Maisa?" — kysyi rouva jälleen… "Sanon suoraan, että aioin ensiksi ratkoa vanhan silkkileninkini, — mutta sitten huomasimme tämän kankaan Falkenbergilla — sehän ikäänkuin välkähtelee. Kun meillä nyt kerran oli niin hienoa samettia, niin ei kannattanut kitsastella vuorin suhteen ja käyttää vanhaa."</p><p>"Ei, sillä sitä nuuskitaan ja tarkastetaan kyllä takkia riisuttaessa", lisäsi Ovidia.</p></div> </div>