<div class="leaf flex"><div class="inner justify"><p>"Keittiössä on kyllä valkea uunissa, niin että voin asettaa kahvin kiehumaan, Jörstad", arveli matami.</p><p>Dörum nousi ja otti korttipakan esiin kaapista. Hän laski hitaasti kortit paksulla peukalollaan, — aivan oikein, viisikymmentäkaksi korttia.</p><p>"Ja kuinka voi kummilapseni, maalarimestari?" kyseli Maisa, — joka oli yht'äkkiä vilkastunut istuessaan ikkunan ääressä.</p><p>"Oh, hän voi nyt varsin hyvin, kun voimme asettaa hänet auringon puoleiselle seinälle päivisin."</p><p>"Pian kuivuvat sekä kadut että piha nyt", sanoi Dörum. — "On ihanaa, että kevät vihdoinkin tuli…"</p><p>Korttipeli alkoi punaiseksimaalatulla pöydällä ja Dorthea seisoi ja seurasi sitä tarkkaavin silmin.</p><p>"Satayksi!" sanoi Dörum.</p><p>"Satayksi!" maalarimestari löi valtin pöytään seuraavalla kerralla ja pani piipun pois.</p><p class=" stretch-last-line ">"Satayksi on kyllä mennyt ohitsenne, Elling", ilveili</p></div> </div>