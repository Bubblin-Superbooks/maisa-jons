<div class="leaf flex"><div class="inner justify"><p>"Kuulkaa, Maisa, minun täytyi varta vasten tulla kertomaan muuatta uutista, Jakob on nimitetty pataljoonanlääkäriksi."</p><p>"Todellako?" — sanoi Maisa täynnä mielenkiintoa.</p><p>"Ja sitten saamme asua täällä kaupungissa."</p><p>"Kas vain! — Ja sitten hän varmaankin saa univormun?"</p><p>"Tietysti; — ja nyt me muutamme saman kadun varrelle asumaan, niin että te saatte istua ja ommella sitten meilläkin, Maisa."</p><p>"Mutta valtioneuvoksetar Schou… mitäs hän sanoo, kun muutatte pois?" — kysyi Maisa varovaisesti. — "Vai niin, — täälläkös pikku poju tepastelee isoisän luokse."</p><p>"Olen niin suunnattoman iloinen, Maisa, — saan asua sopivan kaukana appivanhuksistani, — niin kilttejä kuin he ovatkin, niin he kuitenkin ikäänkuin tahtoisivat vallita Jakobia — luonnollisesti" —</p><p class=" stretch-last-line ">Tämä oli hauskempaa kuin mitä Maisa oikein uskalsi</p></div> </div>