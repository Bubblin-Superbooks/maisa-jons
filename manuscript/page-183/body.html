<div class="leaf flex"><div class="inner justify"><p>"Sehän on ennemminkin hyvä", arveli Maisa.</p><p>"Ei ole, sillä silloinhan kaikki voivat saada sitä. — Ajattelehan<br>Maisaa sametissa!" huusi hän sisään Ovidialle.</p><p>"Kunhan ei vain tulisi rasvaisten sormiesi jälki samettiin, — sinä et saisi koskea siihen."</p><p>"Sinä? — Sinä? —" matki hän, — "pääsen ripille puolentoista vuoden perästä, — täytin kolmetoista kahdeksantena päivänä. Monet sanovat minua jo teiksi." Hän pyyhki salaa sormiaan hameeseensa.</p><p>"Anteeksi kaikin mokomin, — en muistanut, että oli niin pitkä aika siitä, kun neiti alkoi huutaa joutuessaan lauantaisin kylpyammeeseen."</p><p>"Niin — sinä et saa neuloa minulle, kun tulen suureksi, Maisa! — Kaikki sanovat, että sinua hemmotellaan liiaksi, ja että purat usein pahan tuulesi toisiin kesken kaiken."</p><p class=" stretch-last-line ">"Entäpä jos teidän itsenne joskus olisi pakko tällä</p></div> </div>