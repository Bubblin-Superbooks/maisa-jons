<div class="leaf flex"><div class="inner justify"><p>"Ristiäiset, herra ylioppilas."</p><p>"Niitäkö siis täällä valmisteltiin aamupäivällä!"</p><p>"Niinpä niin, pikku tyttönen ristittiin ja nimeksi tuli Kristine."</p><p>"Neljäs vai viides, matami Jörstad?"</p><p>"Kuudes."</p><p>"Niitä on jo aivan liian monta", sanoi Rasmussenin matami, jonka viereen hänen täytyi istuutua ainoalle vapaalle paikalle, — "liian monta tämän talon osalle…"</p><p>Ylioppilaalla oli muutakin tekemistä kuin ryhtyä keskusteluihin tukevan, punaisen Rasmussenin matamin kanssa, mutta hän hymyili ja nyökäytti aivan kuin hän olisi kuunnellut.</p><p class=" stretch-last-line ">… Maisa ei katsonut sinnepäin, missä hän istui. Kas, nyt hän kuitenkin hiukan hymyili… Hänen kanssaan oli niin hauska jutella, — hän kun oli niin suunnattomasti huvitettu noista Schouista tai Tranemeista tai mitkä heidän nimensä nyt olivatkaan kaikkien niiden, joiden</p></div> </div>