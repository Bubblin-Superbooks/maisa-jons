<div class="leaf flex"><div class="inner justify"><p>"Sika-maista… kerrassaan inhoittavaa…"</p><p>Eikös vain siellä ollut jälleen tuo roikale! — Hän oli siis ruvennut seuraamaan Maisaa.</p><p>"Kuuletteko te, joka olette siellä, pitääkö tässä kurassa kahlata oikeaan vai vasempaan?"</p><p>"Pysytelkää vain keskellä, siinä on juuri sellaista, mistä eniten pidätte, siinä on kaikkein syvintä."</p><p>"Kas, kas, kuulkaas vain! Tehän siellä olettekin, te, jonka kanssa äsken juttelin. Nyt aiotte varmaankin upottaa minut. Siinä tapauksessa täytyy minun sanoa, että te teette syntiä aivan viatonta olentoa kohtaan… Mutta tämähän on sikamaista!"</p><p>Ääni kuulosti surkealta, hän oli pulassa.</p><p class=" stretch-last-line ">"Kuulkaas nyt, korkeasti kunnioitettava neiti, ettekö voisi saada itseänne tuntemaan sääliä lähimmäistänne kohtaan, jonka aikomukset te nähtävästi käsitätte kokonaan väärin. Sanokaa vain, pitääkö minun mennä oikealle vai vasemmalle? Sillä täällä on varmaankin</p></div> </div>