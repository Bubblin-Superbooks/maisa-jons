<div class="leaf flex"><div class="inner justify"><p>"Ei kiitos, — päästäkää minut, — ei, ei, — ei kannatakaan koettaa vetää minua sinne, tyydyn siihen, mitä saan täällä sisällä…" Jensine ei pitänyt seurasta, joka oli ulkona oven luona.</p><p>Kas nyt tuli Sundbyn Johannesen, tuo vaaleatukkainen puotipoika, jonka maalarimestari itse aivan erikoisesti otti vastaan ja jota rupesi kestitsemään; eikä kestänyt kauan, ennenkuin hän oli lattialla talonisännöitsijän tyttären kanssa.</p><p>Plik, plik, plik, — kuului viulusta vain näppäyksiä se pysähtyi kesken tanssia.</p><p>Ja siinä he seisoivat.</p><p>"Sjöberg tahtoo punssia."</p><p>"Täytyy voidella konetta", tuli tuo vanha sukkeluus.</p><p>Ja kesken kaiken kuului jälleen, plik, plik, plik — ja taas "saatiin voidella konetta".</p><p class=" stretch-last-line ">"Tanssitaanko täällä?" — Tulija oli ylioppilas Kielsberg, joka koetti vilkua sisään avonaisesta ovesta;</p></div> </div>