<div class="leaf flex"><div class="inner justify"><p>"Saat kyllä, lapseni!"</p><p>"Hän huomaa nyt jo melkein liiaksi olevansa kaunis", sanoi Ovidia sisaren mentyä syömään välipalaansa. "Häntä ei mitenkään saa palmikoimaan kiharaista tukkaansa, vaikka se on niin kiusallinen noin auki riippuvana. Se pikku noita näkee kyllä, miten se pukee häntä!"</p><p>Lizzy oli jälleen sametin luona samalla syöden ja juoden maitoa.</p><p>"Et saa puhua siitä isälle, kuuletko; — hän luulee heti, että se on liian kallista, — ja Maisahan ompelee makuuhuoneessa iltapäivällä", muistutti äiti pois mennessään.</p><p>Lizzy seisoi ja hyräili hiljakseen koettaen samettia — ensin hihaansa — ja sitten korkeammalle, ollen omissa ajatuksissaan.</p><p>"On ikävää, että helppo patenttisametti näyttää melkein yhtä hienolta —"</p></div> </div>