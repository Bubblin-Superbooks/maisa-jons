<div class="leaf flex"><div class="inner justify"><p class="no-indent  ">"Minkä vuoksi Schouilla on sellainen hirmuinen kiire, Maisa?" kysyi hän sitten.</p><p>"Elise-neidin pitää saada uusi leninki tohtori Fayesin tanssiaisiin."</p><p>Signe käänsi kattoon nuo kaksi pientä rusinaa:</p><p>"Mitä ihmettä, — tahtooko Elise todellakin kulkea vielä tänäkin vuonna tanssiaisissa, — kolmantena talvena!"</p><p>Maisa nyrpisti hiukan lyhyttä ylähuultaan; — Signe-neitihän oli ainakin kolme vuotta vanhempi, ja hän oli kyllä huomannut, että oli paras vetäytyä pois tanssiaisista ajoissa…</p><p>"Oletteko nähnyt kankaan, — millaista se on, Maisa? Onko se jotain hyvin hienoa?"</p><p>"Hienoa — kyllä, — luullakseni. Minä pistäydyin siellä eilen aamulla katsomassa sitä, — se on vaaleansinistä silkkiä."</p><p class=" stretch-last-line ">"Silkkiä, — ja hän antaa ommella sen kotona! —</p></div> </div>