<div class="leaf flex"><div class="inner justify"><p>Mies asetti jälleen kädet pöydälle eteensä ja painoi päänsä raskaasti niitä vastaan.</p><p>"Niin, minä olen onnellinen, oikein onnellinen".</p><p>--- Hui — miten humalaisena Elling istuikaan, juopuneen kyyneleet silmissä. — Maisa seisoi ja katsoi häntä nyrpistäen ylähuultaan:</p><p>"Kas niin, koetahan nyt saada saappaat jalastasi, — minä autan sinua." — — —</p><hr class="section"><p>Matami Ellingsen otti väliin kotiin työtä; toisinaan ompeli hän palvelustytöille tai naapurien matameille. Mutta paljoa ei hän ehtinyt tehdä, sillä päivät kuluivat pikkulasta hoitaessa ja talousaskareissa; — ja tämä ei ainoastaan merkinnyt sitä, että asetti padan tulelle; hänen täytyi useimmiten myöskin huolehtia siitä, että oli jotain pataan pantavaa, ja se täytyi hankkia lainaamalla ja velkaa tekemällä.</p></div> </div>