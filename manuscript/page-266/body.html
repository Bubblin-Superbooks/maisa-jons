<div class="leaf flex"><div class="inner justify"><p class="no-indent  ">Voitaisiin luulla, että hän kuitenkin oli ottanut vastaan sen…</p><p>--- Maisa istui jälleen yksin koettaen hallita kapinoivaa mieltään; — häntä halutti suuresti kertoa, miten kaikki oli käynyt.</p><p>Mutta neiti Rask oli kovin epäluuloinen — — Ja jos hän nyt vielä lisäksi oli nähnyt viisitaalarisen pöydänjalan luona, — — niin ei tarvinnut enää kysellä, mitä hän ajatteli…</p><p>Maisa istui koko iltapäivän miettien miettimistään, mitä tehdä. Monesti oli hänen oikein vaikea hillitä itkuaan… Tuntui siltä, kuin olisivat nämä ihmiset päässeet käsiksi häneen.</p><p>Ja miten saisi hän tämän ilkeän viitosen takaisin sen omistajalle?…<br>Tuo ihminen ei varmaankaan enää näyttäytyisi täällä tänään — ehkä<br>Maisan vielä lisäksi täytyisi viedä se mukanaan kotia.</p></div> </div>