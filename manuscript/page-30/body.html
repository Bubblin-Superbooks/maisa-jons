<div class="leaf flex"><div class="inner justify"><p class="no-indent  ">Hän harsi innokkaasti pitkin pistein saadakseen leningin koetukseen ennenkuin he menisivät teatteriin. Muuten hän olisi suorastaan ymmällä, mistä hän saisi rahat, — sillä hänen täytyi saada ne, vaikka ne pitäisi hankkia mistä tahansa.</p><p>"Greta tulee kuitenkin teatteriin", sanoi Arna ovesta. "Anton sanoo, ettei hän tahdo. Huh — kolme sisarta rinnakkain!…"</p><p>"Niinpä kylläkin", ajatteli Maisa, "Anton tahtoo varmasti pitää omaa teatteriaan ylhäällä sivurakennuksessa tänä iltana." Hän neuloi kiireesti — hän tahtoi saada leningin harsituksi ennenkuin he menivät. Kello ei varmaankaan ollut vielä kuuttakaan…</p><p>"Mai- Mai- Mai- Maisa, kuulkaahan toki", kuiskattiin keittiön ovesta.<br>Se oli Didrik, tuo musta kadetti-velikulta; hän katsoi, oliko hän yksin.</p><p class=" stretch-last-line ">"Sanokaa minulle, Maisa, tiedättekö, ketkä kaikki</p></div> </div>