<div class="leaf flex"><div class="inner justify"><p>Hän mietti miettimästä päästyäänkin…</p><p>Jollei Kielsberg heti ajattelisikaan sillä tavoin, niin voisi tämän mieli kuitenkin myöhemmin muuttua kun hän huomaisi Maisaa kohdeltavan kuin muitakin tyttöjä. Varmaankin Maisa menettäisi hänen silmissään jotain! —</p><p>Hän tunsi kuristavaa sydämentuskaa ja alkoi ikäänkuin nähdä Kielsbergin silmissä tuon kovan ilmeen. — Ei hän välittäisi mistään muusta sen rinnalla!</p><p>Oh, — miten maailma tuntui kylmältä, autiolta ja tyhjältä!</p><p>Vielä mennessään kotiin päin illalla epäili hän puhuako Kielsbergille vai ei.</p><p>Ja entäpä jos tuo viisitaalarinen, joka oli hänen taskussaan, hukkuisi… Mikä silloin avuksi?… Täytyi kun täytyikin aivan kädellä koettaa sitä pahusta kerta toisensa perästä. — —</p><hr class="section"></div> </div>