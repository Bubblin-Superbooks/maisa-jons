<div class="leaf flex"><div class="inner justify"><p class="no-indent  ">hän oli tullut kotiin kylästä ja tullut uteliaaksi… Siellähän oli Maisakin, joka tanssi niin että leiskui vain —.</p><p>"Mitäs te tahdotte?… kuulutteko tekin tähän seuraan?" — kuului hänen ympäriltään.</p><p>Hän huomasi matami Jörstadin ja kysyi kekseliäästi:</p><p>"Ei suinkaan Sjöberg ole täällä, matami Jörstad? — minun pitäisi välttämättömästi saada puhua hänen kanssaan; hänen piti korjata minun kahvikeittimeni."</p><p>"Onpa kyllä hän täällä, herra ylioppilas."</p><p>"Jollen saa sitä, saan turhaan toivoa kahvia huomen-aamuna."</p><p>"Ei ole nyt helppoa saada häntä käsiinsä, hän on soittajana. Mutta ettekö tahdo tulla sisään ja odottaa hiukan… Muuan ylioppilas, joka asuu tässä talossa", selitti hän ympärillä seisoville.</p><p>"No, teillä on joulukekkerit täällä", jatkoi ylioppilas ja meni sisään.</p></div> </div>