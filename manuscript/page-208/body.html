<div class="leaf flex"><div class="inner justify"><p class="no-indent  ">varmaankin aina korjattu kaikki kotona."</p><p>Maisa piti päällystakkia kädessään ja käänsi sitä päivänvaloa kohti; — hän koetti parhaansa mukaan salata Dörumin matamilta iloaan.</p><p>"Jollei muuta korjattavaa ole kuin vuori ja napinlävet, niin —"</p><p>Matami oli ryhtymäisillään tarkastamaan lähemmin takkia, mutta Maisa ei päästänyt sitä käsistään.</p><p>"Parasta on, että kiiruhdan heti aloittamaan työn, jotta se valmistuisi ajoissa."</p><p>Maisaa olisi suuresti haluttanut nauraa ääneen, kun hän kiiruhti rappuja ylös ja sytytti lampun, — kokonainen naurutulva oli purkautumaisillaan… Ei uskoisi, millainen velikulta tuo Kielsberg oli!…</p><p class=" stretch-last-line ">Maisa tarkasteli takkia hyvän aikaa hartaasti ja myötätuntoisesti ennenkuin varsinaisesti ryhtyi ompelemaan… Napinrei'istä tulisi kyllä hyvä — ylimäisessä repeytymässä näkyi tosiaankin vaalea</p></div> </div>