<div class="leaf flex"><div class="inner justify"><p class="no-indent  ">reippaan äänen — ja alituisesti "mitä, mitä" heti perästä, ennenkuin kukaan ehti vastata.</p><p>Hui, nyt alkoi tuo ikävä Theodor, juristi, jälleen puhua. Hänen äänensä kuului yhä kiivaammalta ja kiivaammalta ja heti, kun veli alkoi puhua, tiuskaisi hän hänelle jotain; ja "vai niin, vai niin" vastasi tukkukauppias…</p><p>"Hii-auu!"</p><p>Nyt hän haukotteli. Varmaan menee yhtä myöhään tänään kuin eilenkin.</p><p>Maisa asetti ompelutarpeet kokoon; tämän päivän työ oli tehty.</p><p class=" stretch-last-line ">Hän oikaisi itseään hiukan, pudisti ja levitteli reippain kädenliikkein tuota kevyttä Orleans-hamettaan ja noukki pois langanpätkät. Hän pyörähti saadakseen hameen suoraksi ja otti kalvosimet korkeakupuisen, suurisiipisen hatun päältä, joka oli hänen vanha kesähattunsa ja johon oli näppärästi sidottu harso</p></div> </div>