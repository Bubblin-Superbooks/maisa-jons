<div class="leaf flex"><div class="inner justify"><p>Arna-rouva olikin aina niin nopea toimissaan.</p><p>--- Kunpa hän vain olisi mennyt suoraan tukkukauppiaan puheille!</p><p>Kesti niin kauan; — — nyt oli tukkukauppias varmaan jo sekä nukkunut päivällisunensa että mennyt konttoriin. Näytti jo varsin synkältä ja toivottomalta, kunnes Arna-rouva jälleen tuli takaisin tuoden listan muassaan:</p><p>"Isä merkitsee kymmenen kruunun edestä arpoja, minä viiden… ja sitten saa Signe myöskin olla antelias. — Minä otan puhuakseni ukko Schoulle ja ehkäpä vielä muutamalle muulle, — niin teillä on tuo summa!"</p><p>Neuloja-Maisa löi käsiään yhteen pitäen samalla kiinni lakanasta.</p><p>"Voi sitä Arna-rouvaa!" Hän itki ja nauroi samalla kertaa.</p><p>Oi, kuinka maailma kirkastuisi, — — siitä riittäisi Jensinen tarpeisiin ja jäisi vielä muuhunkin! —</p></div> </div>