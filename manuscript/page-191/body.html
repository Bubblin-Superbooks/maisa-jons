<div class="leaf flex"><div class="inner justify"><p>"Miten hullunkurista!"…</p><p>"Se oli kaikessa rauhassa kastikkeessa, sillaikaa kun me etsimme ja etsimme…"</p><p>"Tiesinhän, että se löytyisi jälleen", — sanoi rouva varmana asiasta.</p><p>"Pyh, — luulenpa, että Fina itse on ottanut sillä itselleen palasen viilokkia ja unohtanut sen siihen, — sillä siinähän oli lusikka meidän syödessämme sitä", — huusi Lizzy sohvalta.</p><p>Maisaakin huvitti asia. — Oikeastaan pitäisi kaapata mukaansa sekä kangasta että vuoria ja silkkiä ja lankoja… täällähän kuitenkin joutui aina epäilyksen alaiseksi!… Kun hän talvella neuloi täällä, oli suuri touhu silkkirullasta, jonka Ovidia aivan varmasti sanoi asettaneensa Maisan pöydälle ja jonka hän sitten löysi jälleen toisen leninkinsä taskusta. Hän oli ottanut sen yltään ja ripustanut kaappiin. — — —</p><hr class="section"></div> </div>