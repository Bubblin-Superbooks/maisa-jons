<div class="leaf flex"><div class="inner justify"><p>"Kenelle?" kysyi herra ikäänkuin olisi arvellut, että asia yhtä hyvin saattoi tarkoittaa nuorta neitiä, — hän katseli neitiä rakastuneesti.</p><p>Kyllä, matami Ellingsenillä oli kyllä tapana tehdä niin. — — — Mutta, — hän istui ja mietti, — kuka oli tuo rouva? — — Hän muisti kasvot — —</p><p>Kas, — nyt selvisi asia matami Ellingsenille. — Kyllä hän oli nähnyt rouvan ja tyttäret; — hehän olivat vankilantarkastajan herrasväkeä, matami oli ommellut muutaman kerran siellä monta vuotta sitten.</p><p>Hänen täytyi saada se sanotuksi; — ja sitten alettiin puhua ja porista loppumattomiin aina siihen saakka kun heidän kaikkien piti astua vaunusta Grönlandin pysäkillä —</p><p>"Hyvästi, matami Ellingsen… Hyvästi pienokainen"… Rouva nipisti<br>Jensineä jalkaan.</p><p class=" stretch-last-line ">"Hyvästi rouva… Hyvästi, neiti"… Oli ollut oikein</p></div> </div>