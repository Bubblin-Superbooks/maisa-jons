<div class="leaf flex"><div class="inner justify"><p class="no-indent  ">olivat jo kauan sitten huvenneet olemattomiin. — —</p><p>Mutta tämähän oli oikein hyvää kangasta —</p><p>Kunpa Maisalla vielä olisi nappeja ja päärmäysnauhaa myöskin!</p><p>Kielsbergin täytyisi lähettää takkinsa uudelleen Maisalle joskus toiste — ja pyytää yhtä kohteliaasti. — Varjelkoon, millainen velikulta!…</p><p>Hän pudisti ja käänteli takkia; siinä oli tupakantuhkaa ja muuta roskaa, joka piti ensin karistella pois.</p><p>Maisa työskenteli iltamyöhään pienen lampun ääressä ratkoen ja ommellen uusia kappaleita vuoriin…</p><p>Tuntui, että Kielsberg poltti tupakkaa; — Maisa istui ja nautti tupakanhajusta… — Kielsberg vietti varmaankin päivänsä lukien ja kirjoittaen ja polttaen tupakkaa…</p><p class=" stretch-last-line ">Miekkoinen, jolla nyt olisi hiukan hienoa samettia kaulukseen. — Ovidia Kalnaes olisi kyllä pitänyt minua</p></div> </div>