<div class="leaf flex"><div class="inner justify"><p class="no-indent  ">nenälaseineen ja paksuine, kultaisine kellonperineen jäi seisomaan hiukan epätietoisena.</p><p>"Ja te, Maisa, istutte aivan yksinänne täällä", virnisteli hän ja läheni Maisaa.</p><p>"Oh, en sentään aivan yksin, herra Tranem, — sisarenne oli juuri täällä."</p><p>"Ja mitä hienoa tänään ompelette?"</p><p>"Aivan samaa kuin eilen."</p><p>"Vai niin, vai niin, pariisilaista takkia!… Nuo markka ja kuusi killinkiä, jotka saatte päivässä palkkaa, eivät juuri riittäne huvitteluihin. — Mutta varmaankaan ette te, Maisa, tahdo huvitella… Ette edes ajatellakaan sellaista…"</p><p>Hän seisoi huojutellen itseään ja tirkistellen Maisaa sormet liivintaskuissa.</p><p>"En todellakaan jouda nyt vastaamaan teille."</p><p>"Vai niin — vai niin, — he, he, he, — luonnollisesti — luonnollisesti, — miten hirveän kopea te olette!</p></div> </div>