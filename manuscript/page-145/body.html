<div class="leaf flex"><div class="inner justify"><p class="no-indent  ">Maisa miettien.</p><p>Hän neuloi vanulla täytettyä hametta neiti Raskille polkien ompelukonetta niin nopeaan kuin vain saattoi kaiken tämän puhelun ja pohdinnan keskellä. Varmaankin kestäisi tätä neuvottelua koko aamupäivän — rouvallahan oli tapana aprikoida kauan. Greta-neiti seisoi kääntäen päätään toisesta toiseen; — ei hän saisi juhla-leninkiä, mutta hän ei edes huomannut vielä kaikkien muiden olevan yksimielisiä siitä, että hänen piti saada jotakin yksiväristä kangasta…</p><p>"Ettekö voisi tulla toimeen neljällätoista kyynärällä kummallekin, vai mitä luulette?"</p><p>"Viisitoista, äiti!"</p><p>"Ole hiljaa, Arna. — Entä, jos ottaisimme neljätoista ja puoli, Maisa?"</p><p>"Voihan ruutujen kohdalle tehdä jatkoksen ja käyttää joka kangaspalasen pukuun."</p><p class=" stretch-last-line ">"En tahdo mitään jatkoksia leninkiin, emmehän</p></div> </div>