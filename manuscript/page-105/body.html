<div class="leaf flex"><div class="inner justify"><p class="no-indent  ">vieressä ole tuo ompelijatar, joka asuu tässä talossa."</p><p>"On kyllä, neiti Jons, joka nyt oli kummina, saan ilmoittaa."</p><p>"Kahvikeitin!" — kuiskattiin hänen takanaan; ääni kuulosti epämiellyttävältä.</p><p>"Ettehän tahtone, herra ylioppilas, kieltäytyä lasista punssia ennenkuin menette", tarjosi matami.</p><p>"Juodako pikku Kristinen onneksi, matami Jörstad?"</p><p>Matami kiiruhti miehensä luo, joka istui haikupilvien keskellä nurkkalampun luona.</p><p>"Tehän olette suuri keksintöjen tekijä, Sjöberg?" koetti Kielsberg aloittaa puhetta.</p><p>"Niin — tiedänpä erään, joka keksii!…"</p><p>"Sanokaahan, tiedättekö mitään keinoa vetoisia laseja vastaan — huoneessani tuulee niin, että saattaisi panna tuulimyllynkin käyntiin…"</p><p class=" stretch-last-line ">"Vetoisia laseja… lasia? — Ehei — lasi on tiivistä, saan ilmoittaa. Ei tarvitse paljoakaan järkeä, kun sen</p></div> </div>