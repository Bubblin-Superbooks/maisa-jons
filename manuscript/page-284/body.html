<div class="leaf flex"><div class="inner justify"><p class="no-indent  ">ja leivättömänä, — Maisa tiesi, mitä se merkitsisi — —</p><p>Hän silmäsi rouvaa, koettaen katseellaan saada lähimäiseltään apua, ja rouvan kasvoille kohosi haihtuva puna; — mutta hänenhän oli puolustettava Antoniaan.</p><p>… "Ja vaikka olemmekin nähneet teidät omine silminemme Klingenbergillä, on sisareni tahtonut ryhtyä tuohon epämiellyttävään tehtävään käydä tiedustamassa teistä teidän asunnostanne. — Tahdomme saada täyden selvyyden asiasta."</p><p>Maisa tunsi, kuinka sievästi ovi sulkeutui hänen edessään…</p><p>Ja samalla tapaa kävisi Torpilla ja Schoulla ja Brandtilla ja<br>Kalnaesilla ja kaikkialla, — toinen toisensa jälkeen —</p><p>… Siellä Dörumeilla, — ajatteli hän — ei hän saisi mitään huonoa arvostelua; — mutta epävarmaa oli, auttoiko se mitään; — hän oli nähnyt rouvan silmistä, että oli kysymys Antonista…</p></div> </div>