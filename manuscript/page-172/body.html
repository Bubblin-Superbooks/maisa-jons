<div class="leaf flex"><div class="inner justify"><p>"Olen varma, että kelpaisin jonkun aivan köyhän valtion raha-asiain ministeriksi. Sillä mitä lemmon taitoa tarvittaisiin, jos rahaa olisi; — minä voin keksiä keinoja, näettekö…"</p><p>Hän oli iloinen kuin poikanulikka. Varmaankin oli hänen helppo olla saatuaan maksunsa suoritetuksi Sundbylle.</p><p>Illat olivat niin valoisat, ettei Maisa lainkaan olisi tahtonut seista kauan juttelemassa Kielsbergin kanssa ja sen vuoksi hän yht'äkkiä sanoi nauraen:</p><p>"Niin, kun kerran olette tullut niin rikkaaksi, niin olisi parasta, että lähettäisitte Tillan tuomaan päällystakkinne hetkeksi minulle; — oikealle räätälille siinä ei varmaankaan ole työtä; — on vain tehtävä sellaisia pikku korjauksia, jotka tavallisesti tehdään kotona."</p><p>Hän tarkasteli itseään hiukan hämillään:</p><p class=" stretch-last-line ">"Tässä takissa on hirveitä vikoja. Oikea räätälitohtori</p></div> </div>