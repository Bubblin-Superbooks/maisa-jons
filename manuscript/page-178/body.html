<div class="leaf flex"><div class="inner justify"><p class="no-indent  ">siinä oli niin paljon muutakin, sekä lankoja että kanavatöitä ja nypläysvehkeitä — kaikki sikin sokin —</p><p>"Sehän on kokonaan käsittämätöntä", huokasi rouva — "ja Finallahan oli ne kaikki, kun hän pesi niitä eilen…"</p><p>Maisa tunsi, että nyt oli kysymys hänestä. Oli kuin olisivat Ovidian pitkät rotankasvot tahtoneet pujottautua hänen taskuunsa etsimään. Hän koetti olla, ikäänkuin ei mitään olisi tapahtunut, mutta hän tunsi itse sekä punastuvansa että jäykistyvänsä. Jollei se hopeahaarukka löytyisi, niin —</p><p>"Onhan se voinut joutua jonnekin ja saattaahan se jälleen löytyäkin, kun kokonaan lakkaamme etsimästä sitä" — arveli rouva.</p><p>Ja Maisa ymmärsi varsin hyvin, mitä rouva tarkoitti, — jos hän oli ottanut sen, niin hän saisi tilaisuuden jättää sen takaisin paikoilleen.</p><p class=" stretch-last-line ">"Niin, en edes tahdo puhua siitä mitään Kalnaesille,</p></div> </div>