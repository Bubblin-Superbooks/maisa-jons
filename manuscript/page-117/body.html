<div class="leaf flex"><div class="inner justify"><p class="no-indent  ">sentapaisella voi olla mitään vakavia aikomuksia."</p><p>Maisa tunsi raivostuvansa; mutta Kielsberg kääntyi varsin tyynenä ympäri ja kumarsi purevana:</p><p>"Tahtoisitteko tanssia seuraavan tanssin minun kanssani, matami?"</p><p>Tämä tuijotti häneen suu auki, — tekiköhän tuo hänestä pilkkaa aivan vasten naamaa.</p><p>"Mitä arvelette, — ainoastaan pieni pyörähdys? — Se virkistää, kun on istunut hiljaa ja käynyt kuumaksi."</p><p>Ei, ei, ei, ajatteli Maisa; — Kielsberg sanoi sen niin ystävällisesti ja luotettavasti, että matamin silmät aivan sulivat; punakoissa kasvoissa näytti kaikki ikäänkuin muuttuneen; hän loisti aina kirkkaampana ja suloisempana.</p><p>"Ainoastaan muutamia askeleita, matami?"</p><p>"Nähkääs, herra ylioppilas, kun on minunkin ikäiseni —"</p><p>Eikös matami tosiaankin kalastanut!</p></div> </div>