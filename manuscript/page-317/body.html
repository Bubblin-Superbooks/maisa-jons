<div class="leaf flex"><div class="inner justify"><p>"Kas vain, niinkö!"</p><p>"Niin, he menivät kihloihin joulun jälkeen; — ja nyt tahtovat he mennä naimisiin, ennenkuin hän jälleen lähtee merille…"</p><p>"Vai niin, huomenna on siis häät purjeen tekijän luona!…"</p><p>"Ja äiti arveli —"</p><p>"Niin, kyllä tulen; — on kai parasta, että tulen niin pian kuin mahdollista?"</p><p>Matami seisoi nyt keskellä lattiaa.</p><p>"Huh, huh tätä lattiata… jospa sitä ei olisi, niin…" — hän katsoi siihen melkein kuin olisi unohtanut sen.</p><p>"— Olisi erinomaista, jos voisitte tulla nyt aamupäivällä, niin että saisimme työskennellä päiväaikaan."</p><p class=" stretch-last-line ">"Minunhan täytyy saada joku hoitamaan pientä tyttöraukkaani, jonka hampaita särkee" — sanoi matami ymmällä. — "Katsokaas, lähteä kesken lattianpesun</p></div> </div>