<div class="leaf flex"><div class="inner justify"><p class="no-indent  ">sänkyyn.</p><p>Jörgina tiesi, mitä merkitsi suutari Ellingin pohjanahan osto, — sen vastauksen ymmärsivät kaikki naapuristossa asuvat sangen hyvin.</p><p>"Niin, minulla olikin nyt vallan toista asiaa teille tänään, matami Ellingsen… Sisareni Andrina vihitään huomenna; — ja harsoa ja morsiuskoristetta olisi vähän laitettava, — ja hänen leninkinsä pusero on suorastaan hullunkurinen, — ja siksi arveli äiti, että kysyisimme, tahtoisitteko te, matami Ellingsen, olla niin erinomaisen kiltti ja tulla meitä auttamaan."</p><p>Matami nousi puolittain istumaan.</p><p>"Andrina? — kas vain, vihitäänkö hänet todellakin…?"</p><p>"Vihitään, perämies Eriksenin kanssa."</p><p>"Eriksenin — Eriksenin? vai niin — —. Onko hän tästä kaupungista?"</p><p>"On kyllä."</p></div> </div>