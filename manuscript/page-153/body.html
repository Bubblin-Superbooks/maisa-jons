<div class="leaf flex"><div class="inner justify"><p>"Äiti", — nauroi Signe ruokasalissa, "nyt tuolla toisessa huoneessa istutaan kaikessa ystävyydessä ja keskustellaan 'Kosinnasta' ja ollaan niin yksimielisiä, että se on vallan liikuttavaa."</p><p>"Niinpä niin, todentotta, se on hauskin kappale, minkä olen tänä talvena nähnyt."</p><p>"Anton nimitti sitä kehnoksi ryövärikappaleeksi, joka sopii vain kolmannen rivin yleisölle, ja niin se onkin."</p><p>"Niin, tytön olisi varmaankin pitänyt ottaa rikas Tronsen, silloin olisi varmaan mielestäsi ollut niinkuin olla pitääkin."</p><p>"Kappaleelta puuttuu omintakeisuutta ja todellista arvoa, ja sommitteluun nähden on siinä suuria virheitä, paras Arnaseni!"</p><p>"Mutta kuulkaas sitä sanatulvaa! — Niinkö oli sanomalehdessä?"</p><p>"Se ei liikuta sinua… ymmärrän sen verran itsekin."</p></div> </div>