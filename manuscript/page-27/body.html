<div class="leaf flex"><div class="inner justify"><p class="no-indent  ">Hänellähän ei ole lainkaan väriä; — ja sitten pukeutua vaaleansiniseen!"</p><p>"Sanotaan, että hän käy tanssiessaan niin punaposkiseksi", huomautti<br>Maisa ilkeästi.</p><p>"Niin, jos tahdotaan ottaa huomioon sellaisia satunnaisuuksia, niin" — — "ja että häntä viedään aivan kuten jotakuta juuri äskettäin ripille päässyttä", lisäsi hän viattomasti.</p><p>"Missään tapauksessa ei kuitenkaan sovi näytellä vastapuhjennutta lumikelloa liian vanhana", arveli Signe — "lapsellisuudellakin on rajansa. Hui" — häntä puistatti, — "että kukaan saattaa olla halukaskaan siihen…"</p><p>"Mutta Didrikin mielestä hän on varsin kaunis", keskeytti Arna.</p><p>"Niin Didrikin! — sellaisen vastaleivotun kadetin maku!"</p></div> </div>